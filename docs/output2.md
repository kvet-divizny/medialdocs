Organizace obsahu
=================

Své nahrávky v Medialu můžete podrobněji třídit pomocí systému kategorií
a tagů. Jejich používání umožňuje obsah v knihovně efektivněji
organizovat a napomáhá uživatelům snáze dohledat konkrétní
nahrávky. Kategorie a tagy lze nastavit při [vkládání videa do
knihovny](/home/jak-nahrat-do-medialu-soubor-z-pocitace). Změnit je
můžete pomocí [dodatečných
úprav](/home/jak-muazu-dodatecne-upravit-metadata), přičemž kategorie
lze rychle měnit také na stránce [Můj
obsah](/home/kde-najdu-vsechna-svoje-videa).



Obsah

1.  [**1** Kategorie videí](#TOC-Kategorie-vide-)
2.  [**2** Kategorie (kde bude video
    uloženo)](#TOC-Kategorie-kde-bude-video-ulo-eno-)
3.  [**3** Tagy (jak bude video
    označeno)](#TOC-Tagy-jak-bude-video-ozna-eno-)
4.  [**4** Popisky](#TOC-Popisky)
5.  [**5** Časté dotazy (FAQ)](#TOC-ast-dotazy-FAQ-)

#### []Kategorie videí

**Kategorie videí** je možné si představit jako adresáře, ve kterých
jsou videa uložena -- u každé kategorie je zároveň jasně určeno, kteří
uživatelé do ní mohou videa vkládat a kterým uživatelům se bude na webu
Medialu [zobrazovat její obsah](/home/kdo-muaze-videt-muaj-obsah). Pro
efektivní práci s videi a pro využití možností, které Medial nabízí, je
proto důležité pochopit účel a způsob využití jednotlivých kategorií.

Každý přihlášený uživatel má v systému připravenou osobní kategorii
**Personal (private)**, která není nikdy jako taková dostupná dalším
uživatelům. Videa v této kategorii slouží primárně pro osobní použití
daného uživatele a ostatním uživatelům Medialu se bez dalšího nastavení
nezobrazují. V případě potřeby je ale možné konkrétní video z osobní
kategorie sdílet s ostatními, např. [vložením videa do e-kurzu v
Moodlu](/home/jak-muazu-sva-videa-sirit#TOC-Sd-len-obsahu-v-Moodlu) nebo
[posláním neveřejného
odkazu](/home/jak-muazu-sva-videa-sirit#TOC-Dal-mo-nosti-sd-len-) do
mailu (podrobný návod [zde](/home/jak-muazu-sva-videa-sirit)), pro tento
případ slouží kategorie **Personal (public)**.

Do kategorie Personal (private) budou také odeslána videa pořízená
pomocí automatizovaného záznamového zařízení v nově rekonstruovaných
učebnách a pomoci nástroje [Techsmith
Relay](https://sites.google.com/a/phil.muni.cz/elearning-relay/).

Kromě osobních kategorií jednotlivých uživatelů jsou v Medialu k
dispozici kategorie pro potřeby jednotlivých **pracovišť FF MU**, díky
kterým je možné sdílet videa s kolegy z daného ústavu, se
studenty/zaměstnanci fakulty, nebo s širokou veřejností. Nastavení
přístupu k prohlížení a správě videí v rámci kategorií pracovišť se liší
v závislosti na typu pracoviště (akademické/neakademické).



**Pozor!** Vlastní videa můžete umisťovat pouze do těch kategorií, ve
kterých máte právo přidávat obsah -- kromě kategorie Personal to obvykle
budou kategorie Vašeho pracoviště (zaměstnanecké/veřejné).

#### []Kategorie (kde bude video uloženo)

Každé pracoviště, které Medial využívá, má v knihovně dvě či více
kategorií s rozličnými přístupovými právy (pro přístup a správu videí).

Každá z těchto hlavních kategorií obsahuje několik podkategorií, které
se zobrazí po rozkliknutí názvu kategorie v levém sloupci v knihovně
videí. Podkategorie přitom přejímají způsob zápisu od hlavní kategorie.

-   **x Filozofická fakulta** -- kategorie pro veřejná videa určená k
    propagaci celé FF MU, videa spadající do celofakultní agendy
    (nikoliv agend jednotlivých pracovišť), včetně kategorií vytvořených
    podle potřeb děkanátu FF MU (jednotlivé kategorie mohou být dostupné
    veřejnosti, pouze uživatelům FF MU, pouze zaměstnancům nebo pouze
    studentům, a to podle účelu vložených videí)
-   **xx Ústavy a katedry** -- kategorie pro veřejná videa akademických
    pracovišť, tj. ústavů a kateder, obsahuje podkategorie pro každé
    akademické pracoviště FF MU (např. *xx Ústav anglistiky a
    amerikanistiky*, *xx Katedra divadelních studií* apod.), videa
    vložená do těchto kategorií budou vždy volně přístupná veřejnosti
    (tj. bez nutnosti přihlášení do Medialu)
-   **kategorie jednotlivých neakademických pracovišť FF MU** -- každé
    neakademické pracoviště může v Medialu využívat vlastní kategorii
    začínající zkratkou pracoviště (např. *CIT Centrum informačních
    technologií*, *UK Ústřední knihovna* apod.), obsahují vlastní
    podkategorie podle potřeb pracoviště (jednotlivé podkategorie mohou
    být dostupné veřejnosti, pouze uživatelům FF MU, pouze zaměstnancům
    nebo pouze studentům, a to podle účelu vložených videí)
-   **z Zaměstnanecká videa** -- kategorie pro zaměstnanecká videa,
    obsahuje podkategorie pro každé pracoviště (akademické i
    neakademické) FF MU (např. *z Ústav anglistiky a amerikanistiky*, *z
    Centrum informačních technologií* apod.). Obsah v těchto
    podkategoriích bude viditelný pouze pro zaměstnance toho kterého
    pracoviště, přičemž právo spravovat jednotlivé nahrávky má vždy
    pouze jejich vlastník.
-   **kategorie pracovišť mimo FF MU** -- spolupracující pracoviště mimo
    FF MU mají kategorie označené zkratkou MU (např. *MU
    Teiresiás* apod.), obsahují vlastní podkategorie podle potřeb
    kontrétního pracoviště
    **Poznámka.** Standardně mají v Medialu kategorie pouze pracoviště
    Filozofické fakulty, po
    [domluvě](http://e-learning.phil.muni.cz/kontakty#main) je však
    možné zřídit přístup a kategorie i pro ostatní pracoviště v rámci
    celé MU.
-   **Mimofakultní uživatelé** -- kategorie pro obsah jednotlivých
    mimofakultních uživatelů (bez návaznosti na pracoviště).



**Pozor!** V Medialu se Vám vždy zobrazí pouze ty kategorie a
podkategorie, **k jejichž obsahu máte v danou chvíli přístup**. V
seznamu kategorií tedy neuvidíte kategorie bez Vámi přístupného obsahu
či zaměstnanecká videa cizích pracovišť. 

**Do jaké kategorie tedy své video umístit?** V závislosti na jeho
určení máte obvykle tři možnosti:

1.  pokud má být video volně přístupné všem návštěvníkům Medialu, zvolte
    veřejnou kategorii svého pracoviště
2.  pokud jde o video určené pro vnitřní potřeby Vašeho pracoviště,
    umístěte jej do zaměstnanecké kategorie
3.  pokud nechcete, aby bylo video pro ostatní uživatele Medialu
    přístupné, zvolte kategorii Personal

#### []Tagy (jak bude video označeno)

Zatímco kategorie určuje pracoviště, v rámci jehož agendy je nahrávka
využívána, tagy nesou další informace o tematickém zaměření videa. 

Tagy lze ke každé nahrávce připojit v průběhu jejího vkládání do
knihovny. Můžete přitom použít tagy již existující, nebo vytvořit nové.
Tagy by měly nahrávky blíže charakterizovat a pomoci v knihovně objevit
zajímavý obsah i uživatelům, kteří nehledají žádnou konkrétní nahrávku.
Na druhou stranu mohou díky vhodně zvoleným tagům Vaši nahrávku nalézt a
zhlédnout i případní zájemci mimo okruh Vašich studentů.

Jako vhodné tagy se proto nabízí například **tematické určení nahrávky**
(typu "barokní literatura", "fenomenologie" nebo "štípaná
industrie") nebo **jméno pozvaného přednášejícího**. Vzhledem ke
specifickému charakteru nahrávek naopak nedoporučujeme používat jako
tagy obecné pojmy typu "přednáška" či "konference", které k popisu
nahrávek přispívají jen málo.

K nahrávce lze samozřejmě připojit i více tagů, nezapomeňte však, že je
nelze při [filtrování
obsahu](/home/zakladni-orientace-v-medialu#TOC-Filtrov-n-obsahu)
kombinovat.

#### []Popisky

Další podrobnosti o nahrávce, například akci nebo kód předmětu, k němuž
se vztahuje, nebo datum, kdy byla pořízena, doporučujeme uvádět do
popisku nahrávky. Díky popiskům mohou ostatní uživatelé snadno zjistit,
čeho se Vaše video týká, navíc lze pomocí textů v popiscích videa také
vyhledávat. Aby byly popisky v mediální knihovně přehledné a jednotné,
doporučujeme užívat následující šablonu:



**Název akce:** název akce v původním jazyce
**Přednášející / Autor:** jméno přednášejícího, tvůrce materiálu či
držitele autorských práv
**Název předmětu / konference / cyklu:** název předmětu včetně kódu z
IS, název konference, cyklu workshopů apod.
**Typ akce:** přednáška / konference / workshop / studijní materiál /
kulturní akce / rozhovor / reportáž / propagační video
**Datum pořízení záznamu:** semestr a rok

**Event title:** název akce v původním jazyce
**Presenter / Author:** jméno přednášejícího, tvůrce materiálu či
držitele autorských práv
**Course / Conference / Cycle:** název předmětu včetně kódu z IS, název
konference, cyklu workshopů apod.
**Event type:** lecture / conference / workshop / study material /
cultural event / interview / reportage / promo video
**Date:** semestr a rok (např. Autumn 2019/Spring 2020)

#### []Časté dotazy (FAQ)

**Proč v knihovně videí nevidím všechny kategorie?**

Seznam kategorií v knihovně videí obsahuje pouze ty kategorie, jejichž
obsah si můžete zobrazit. Neuvidíte v něm tedy zaměstnanecké kategorie
cizích pracovišť, stejně jako kategorie, které dosud neobsahují žádná
videa.


**Lze zařídit přístup do ústavní kategorie i pro některé studenty?**

Ano, pokud chcete, aby do Vaší kategorie směli přidávat obsah i
doktorandi či vybraní studenti bakalářského a magisterského studia, lze
to po domluvě zařídit. V takovém případě nás prosím kontaktujte na
adrese <elf@phil.muni.cz>.


**Pokud nahrávku přesunu do zaměstnanecké kategorie, budou ji moci
ostatní zaměstnanci pracoviště upravovat či smazat?**

Nikoliv, nahrávku může vždy spravovat pouze její vlastník (Contributor)
bez ohledu na to, v jaké kategorii se právě nachází.

Ukázka obrázku:
![charming screenshot](/home/sprava_obsahu.png)
