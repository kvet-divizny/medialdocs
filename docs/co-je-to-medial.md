Co je to Medial
===============







## Co je to Medial?

Medial je oficiální knihovna médií FF MU, která sdružuje různorodé
video- a audionahrávky vznikající na Filozofické fakultě. Mohou to být
záznamy oficiálních událostí, videa pořízená během výuky, záznamy
konferencí, výuková videa pro online kurzy apod. Zaměstnanci a studenti
FF mohou do Medialu přidávat vlastní obsah, spravovat jej a
zprostředkovat jej sobě navzájem i širší veřejnosti. Medial zároveň
funguje jako součást [e-learningového prostředí FF
MU](https://elf.phil.muni.cz){:target="_blank"} (ELF) a je díky tomu úzce provázán
se systémem pro správu e-kurzů [Moodle](https://moodle.org/){:target="_blank"}.

Základní funkce Medialu jsou stručně shrnuty v následujícím videu (EN):

[![What is MEDIAL](https://res.cloudinary.com/marcomontalbano/image/upload/v1635930228/video_to_markdown/images/youtube--akxT2d5QmH0-c05b58ac6eb4c4700831b2b3070cd403.jpg)](https://www.youtube.com/watch?v=akxT2d5QmH0 "What is MEDIAL")


## K čemu lze Medial využít?

Medial slouží pro uchování, správu a sdílení video a audio souborů.
Videa lze do Medialu nahrát přímo přes [webové
rozhraní](/medialdocs/jak-nahrat-do-medialu-soubor-z-pocitace) ([po
přihlášení](/medialdocs/zakladni-orientace-v-medialu#TOC-P-ihl-en-do-Medialu)),
[při úpravách kurzu v
Moodlu](/medialdocs/jak-vkladat-obsah-prostrednictvim-moodlu), pomocí
programu pro tvorbu výukových tutoriálů [Techsmith
Relay](https://sites.google.com/a/phil.muni.cz/elearning-relay/){:target="_blank"}, nebo
využitím automatizovaného nahrávání přednášek v nově vybavených budovách
fakulty (Carla).


Nahraná videa mohou být následně zveřejněna přímo na webovém portálu
Medialu, nebo jako součást e-kurzů v systému Moodle. Přístupnost videí
lze řídit podle potřeby, konkrétní videa mohou být zcela veřejná,
dostupná pouze pro studenty nebo zaměstnance FF MU (po přihlášení do
Medialu/Moodlu), nebo zcela skrytá pouze pro osobní potřeby. Více o
zveřejnění a sdílení videí v Medialu
[zde](/medialdocs/jak-muazu-sva-videa-sirit).

## Kdo může Medial používat?

V rámci přístupu hosta (tj. bez přihlášení) může Medial používat
kdokoli. V tomto režimu lze však pouze prohlížet obsah, který autoři
poskytli jako zcela veřejný. K dostupnému obsahu mohou hosté přistupovat
pomocí kategorií (rozbalíte šipkou uprostřed), nebo pomocí vyhledávacího
pole (vpravo nahoře). 

[![Obr. 1: Navigační prvky pro procházení
obsahu](co-je-to-medial/1_zakladni-navigace.png)](/medialdocs/co-je-to-medial/1_zakladni-navigace.png?attredirects=0)  
Obr. 1: Navigační prvky pro procházení obsahu


Prohlížení dalšího obsahu, stejně jako možnost vkládat, spravovat a
sdílet videa, je umožněno pouze přihlášeným uživatelům. Do Medialu se
může automaticky
[přihlásit](/medialdocs/zakladni-orientace-v-medialu#TOC-P-ihl-en-do-Medialu)
jakýkoli zaměstnanec nebo student Filozofické fakulty. Zaměstnanci a
studenti dalších fakult a pracovišť MU mohou získat přístup k Medialu po
domluvě se správci systému.

## Kdo zajišťuje podporu Medialu?

Správu systému a uživatelskou podporu Medialu zajišťuje Kancelář
e-learningu FF MU. V případě dotazů ohledně nastavení a používání
systému, nebo v případě zájmu o technická a metodická školení ohledně
používání videí ve výuce obecně, nás neváhejte
[kontaktovat](https://it.muni.cz/phil/ke/nase-sluzby#main){:target="_blank"}.

Kancelář e-learningu  
Centrum informačních technologií  
Filozofická fakulta MU


e-mail: <elf@phil.muni.cz>  
t: 549491592 | m: 775444529  
web: [e-learning.phil.muni.cz](http://e-learning.phil.muni.cz/){:target="_blank"}
