<div dir="ltr">
<h1>Nahrání souboru z počítače</h1>
<div>
<div>
<div>
<div>
<div><div class="sites-embed-align-left-wrapping-off"><div class="sites-embed-border-off sites-embed" style="width:340px;"><div class="sites-embed-content sites-embed-type-toc"><div class="goog-toc sites-embed-toc-maxdepth-6">
<p>Obsah</p>
<ol class="goog-toc">
<li class="goog-toc"><a href="#TOC-V-b-r-souboru-z-po-ta-e"><strong>1 </strong>Výběr souboru z počítače</a></li>
<li class="goog-toc"><a href="#TOC-Dopl-uj-c-informace-Details-"><strong>2 </strong>Doplňující informace (Details)</a></li>
<li class="goog-toc"><a href="#TOC-N-hledov-obr-zek-Thumbnails-"><strong>3 </strong>Náhledový obrázek (Thumbnails)</a></li>
<li class="goog-toc"><a href="#TOC-Titulky-a-p-idru-en-soubory-Assoc-Files-"><strong>4 </strong>Titulky a přidružené soubory (Assoc Files)</a></li>
<li class="goog-toc"><a href="#TOC-Potvrzen-Confirm-"><strong>5 </strong>Potvrzení (Confirm)</a></li>
<li class="goog-toc"><a href="#TOC-ast-dotazy-FAQ-"><strong>6 </strong>Časté dotazy (FAQ)</a></li>
</ol>
</div></div></div></div></div>
<h4>
<a name="TOC-1"></a><br>
</h4>
<p>Do základního rozhraní pro vložení nahrávky se dostanete z úvodní obrazovky knihovny pomocí volby "Upload" v navigační liště. Při vkládání nahrávky je třeba projít pěti kroky, při nichž budete moci nahrávku doplnit informacemi různého druhu. Mezi jednotlivými kroky lze přecházet pomocí záložek v horní části nahrávacího rozhraní a všechny informace lze po vložení nahrávky <a href="/home/jak-muazu-dodatecne-upravit-metadata">dodatečně editovat</a>.<br></p>
<div style="display:block;text-align:left"><a href="/home/jak-nahrat-do-medialu-soubor-z-pocitace/zalozky%20GS.png?attredirects=0" imageanchor="1"><img border="0" src="http://medialdocs.phil.muni.cz/_/rsrc/1581331525596/home/jak-nahrat-do-medialu-soubor-z-pocitace/zalozky%20GS.png"></a></div>
<div style="margin-left:40px">
<font size="1">Obr. 1: Záložky umožňující přecházet mezi jednotlivými kroky<br></font><br>
</div>
<h4>
<a name="TOC-V-b-r-souboru-z-po-ta-e"></a>Výběr souboru z počítače</h4>
<div style="display:block;text-align:left"><a href="/home/jak-nahrat-do-medialu-soubor-z-pocitace/02.5-upload_done%202.0%20GS.png?attredirects=0" imageanchor="1"><img border="0" src="http://medialdocs.phil.muni.cz/_/rsrc/1581332811106/home/jak-nahrat-do-medialu-soubor-z-pocitace/02.5-upload_done%202.0%20GS.png"></a></div>
<div style="margin-left:40px">
<font size="1">Obr. 2: Rozhraní pro výběr a vložení souboru<br></font><br>
</div>
<p>Na hlavní stránce knihovny videí klikněte na tlačítko "Upload" v navigační liště, čímž se dostanete do rozhraní pro přidávání obsahu. Po stisknutí tlačítka "Browse" se Vám otevře standardní souborový manažer, ve kterém najdete a vyberete soubor, který chcete vložit.</p>
<span style="color:rgb(61,133,198)"><span style="background-color:rgb(255,255,255)"><b>Poznámka.</b></span></span>
Maximální velikost souboru, který chcete do Medialu nahrát, je 10 GB.
Podporovány jsou formáty AVI, FLV, MKV, MOV, MPG, MPEG, MP3, MP4, M4V, MTS, WAV, WEBM, WMA, WMV a 3GP.<br>
</div>
<h4>
<a name="TOC-Dopl-uj-c-informace-Details-"></a>Doplňující informace (Details)</h4>
</div>
<div>
<p>
</p>
<div style="display:block;text-align:left"><font size="1"><a href="/home/jak-nahrat-do-medialu-soubor-z-pocitace/03-details%203.0%20GS.png?attredirects=0" imageanchor="1"><img border="0" src="http://medialdocs.phil.muni.cz/_/rsrc/1581348379041/home/jak-nahrat-do-medialu-soubor-z-pocitace/03-details%203.0%20GS.png"></a></font></div>
<div style="margin-left:40px"><font size="1">Obr. 3: Formulář pro zadání informací o nahrávce<br><br></font></div>
<p>Nyní je třeba vyplnit formulář s doplňujícími informacemi. Formulář obsahuje jednotlivá pole pro:</p>
<ol>
<li>
<b>Název nahrávky</b><br>
</li>
<li>
<b>Kategorie</b> – výběr kategorie určuje, pro koho bude nahrávka viditelná a přístupná</li>
<li>
<b>Popisek</b> – stručná charakteristika nahrávky o délce max. 1000 znaků; doporučujeme do popisku uvádět, kdy a při jaké příležitosti byla nahrávka pořízena (např. kód a název předmětu, jméno konference apod.), v ideálním případě pak využít naši <a href="/home/jak-je-obsah-v-medialu-organizovan#TOC-Popisky">předpřipravenou šablonu</a>.</li>
<li>
<b>E-mailová adresa</b> – na zadanou adresu Vám budou chodit zprávy o zpracování nahrávky</li>
<li>
<b>Tagy</b> – tagy, podle kterých mohou nahrávku dohledat ostatní uživatelé (jednotlivé tagy je nejprve nutné vepsat do textového pole a poté přidat do seznamu tlačítkem "Add")<br>
</li>
</ol>
<p>Povinná pole jsou označena hvězdičkou, pečlivé vyplnění celého dotazníku
 je nicméně nutné, pokud chcete, aby byla Vaše nahrávka snadno 
rozpoznatelná a dohledatelná. Podrobnější informace o tom, jak fungují kategorie a tagy, včetně našeho doporučení, jak je používat, naleznete v návodu věnovaném <a href="/home/jak-je-obsah-v-medialu-organizovan">organizaci obsahu</a> knihovny.</p>
</div>
<h4>
<a name="TOC-N-hledov-obr-zek-Thumbnails-"></a>Náhledový obrázek (Thumbnails)</h4>
<div style="display:block;text-align:left"><a href="/home/jak-nahrat-do-medialu-soubor-z-pocitace/04-thumbnail%202.0%20GS.png?attredirects=0" imageanchor="1"><img border="0" src="http://medialdocs.phil.muni.cz/_/rsrc/1581349675712/home/jak-nahrat-do-medialu-soubor-z-pocitace/04-thumbnail%202.0%20GS.png"></a></div>
<div style="margin-left:40px">
<font size="1">Obr. 4: Výběr náhledového obrázku<br></font><br>
</div>
</div>
<div>
<p>V tomto kroku si můžete nastavit obrázek, který bude fungovat jako náhled Vašeho videa. Na výběr máte několik návrhů vygenerovaných přímo z videa, ovšem použít můžete i implicitní obrázek dané kategorie (je-li pro kategorii nastavený) nebo obrázek vlastní. Pro vložení vlastního náhledového obrázku stiskněte tlačítko "Browse" a vyberte požadovaný obrázek ze svého počítače.</p>
<p><span style="color:rgb(61,133,198)"><b>Poznámka:</b></span>
Obrázek musí být ve formátu PNG, JPG nebo GIF. Doporučovaná velikost pro
správné zobrazení náhledu je 640 na 385 pixelů.</p>
</div>
<h4>
<a name="TOC-Titulky-a-p-idru-en-soubory-Assoc-Files-"></a>Titulky a přidružené soubory (Assoc Files)</h4>
</div>
<div>
<div style="display:block;text-align:left"><div style="display:block;text-align:left"><div style="display:block;text-align:left"><div style="display:block;text-align:left"><a href="/home/jak-nahrat-do-medialu-soubor-z-pocitace/05-asoc_files%203.5%20GS.png?attredirects=0" imageanchor="1"><img border="0" src="http://medialdocs.phil.muni.cz/_/rsrc/1581354012604/home/jak-nahrat-do-medialu-soubor-z-pocitace/05-asoc_files%203.5%20GS.png"></a></div></div></div></div>
<div style="margin-left:40px">
<font size="1">Obr 5: Vkládání titulků a přidružených souborů<br><br></font>
</div>
<p>Ke své nahrávce můžete připojit soubory dvojího druhu: jednak titulky, které se budou zobrazovat v oknu přehrávače, a jednak doplňující soubory v podobě obrázků, dokumentů či archivů se soubory.</p>
<p>
</p>
</div>
<div>
<p>Pokud chcete <b>vložit titulky</b>, klikněte na tlačítko "Browse" a
vyberte soubor s titulky ze svého počítače. Titulky musí být ve formátu SRT, VTT nebo DFXP. Pro správné zobrazení znaků české abecedy je třeba soubor s titulky uložit s kódováním UTF-8.<br></p>
<p>Zobrazování
titulků při přehrávání lze přepínat pomocí tlačítka "CC" v pravé
spodní části okna přehrávače.</p>
<p>Vložený soubor s titulky můžete smazat kliknutím na obrázek popelnice - "Delete caption file".<br></p>
<p><span style="color:rgb(61,133,198)"><b>Poznámka:</b></span>
Ke každé nahrávce lze připojit pouze jeden soubor s titulky. Medial také
neumožňuje dodatečně titulky editovat či synchronizovat, ujistěte se proto
ještě před vložením titulků, že jsou správně časovány.</p>
<p>
</p>
<p>Při <b>vkládání přidružených souborů</b> je nutné nejprve vyplnit jméno, pod kterým se bude přidružený soubor zobrazovat, do pole Title. Poté klikněte na tlačítko "Browse" a vyberte soubor, který chcete k nahrávce připojit. Zaškrtnete-li volbu <b>URL</b>, budete moci použít soubor umístěný na internetu. Stačí do textového pole zkopírovat internetovou adresu souboru a potvrdit stisknutím tlačítka "Add".</p>
<p>Takto lze ke každé nahrávce přidružit až tři soubory. Přidružené soubory po vložení videa zobrazíte kliknutím na záložku "Resources" umístěnou pod přehrávačem.</p>
<p>Pro odstranění souborů vyberte soubory, které chcete smazat, pomocí zaškrtávacího políčka v levém sloupci a klikněte na "Delete selected files".<br></p>
<p><span style="color:rgb(61,133,198)"><b>Poznámka:</b></span> Přidružit lze soubory ve formátu DOC, DOCX, GIF, HTM, JPG, MP3, PDF, PPT, PPTX, SWF, TXT, XLS, XLSX a ZIP.<br></p>
</div>
<h4>
<a name="TOC-Potvrzen-Confirm-"></a>Potvrzení (Confirm)</h4>
<p>Poslední krok je přehledným shrnutím vlastností nahrávky. Pokud chcete nějaké informace doplnit či upravit, můžete se vrátit k předchozím krokům pomocí tlačítka "Back" nebo pomocí záložek v horní části nahrávacího rozhraní. Pokud jste s informacemi o nahrávce spokojeni, potvrďte její vložení kliknutím na tlačítko "Finish".</p>
<p>
</p>
<p><span style="color:rgb(255,0,0)"><b>Pozor!</b></span> Po vložení do Medialu nebude Vaše nahrávka ihned přístupná. Každý vložený soubor prochází zpracováním, které trvá různou dobu v závislosti na velikosti souboru a vytížení systému. O dokončení zpracování budete informováni e-mailem.</p>
<h4>
<a name="TOC-ast-dotazy-FAQ-"></a>Časté dotazy (FAQ)</h4>
<p><b>Mohou do Medialu nahrávat obsah i studenti? Kdo jej uvidí?</b></p>
<p>Studenti mohou do Medialu přidávat obsah, ale pouze do své osobní kategorie. Jejich nahrávky se tedy nebudou zobrazovat ostatním uživatelům Medialu, mohou je nicméně dále <a href="/home/jak-muazu-sva-videa-sirit">sdílet mimo knihovnu médií</a>.</p>
</div>